---
title: türk girişim ekosistemindeki en önemli problemler
author: Orhan Aktaş
date: '2020-07-01'
slug: ekosistem_problemleri
categories:
  - deneme
tags:
  - post
---



<p>Girişimcilikle ilgilenmeye başladığım 2015 yılından itibaren Türkiye’deki girişim ekosisteminin problemleriyle ilgili bir çok içerikle karşılaştım. Bloglar, dergi yazıları, etkinliklerde yapılan konuşmalar.. vs. 2017 yılından itibaren ise doğrudan Türkiye’de girişimcilik yapmış biri olarak anlatılan noktalarının herbirinin önemli olduğunu düşünsem de özellikle girişimci perspektifinden bakıldığında konuşulanların gerçek sorunları pek temsil etmediğini görüyorum. Bu yazıda ekosistemi çok etkilediğini düşündüğüm sorunlar olan tohum yatırımda günlük masrafların öneminin anlaşılamamış olması, yatırımcı bünyesindeki “associate” rolündeki kişilerin bilgice yetersiz olması ve son olarak ekosistem olarak girişimci havuzunun gittikçe verimsizleşen bir mekanizmaya sahip olması konularını ele almaya çalıştım.</p>
<div id="tohum-yatırımın-temel-amacı-girişimcilerin-yaşam-masraflarının-karşılanması.-ancak-çok-az-yatırımcı-bunun-farkında" class="section level2">
<h2>tohum yatırımın temel amacı: girişimcilerin yaşam masraflarının karşılanması. (Ancak çok az yatırımcı bunun farkında!)</h2>
<p>Eğer bu yazıdan bir şey almanız gerekirse girişimcilerin yaşam masrafları ve etrafında oluşan alt konuların ekosistemin en temel sorunu olduğu olsun. Bu çok aşikar konu şaşırtıcı şekilde her yerde dile getirilse de temel sorunların arasına hiç bir şekilde konulmaz. Ancak eğer bir girişimciyle 1 hafta geçirirseniz aslında bir çok önemli kararın altında bu motivasyonun olduğunu görürsünüz. Ayrıca girişimcilerin kendi aralarında da yaptığı sohbetlerde de eğer aralarında ego savaşları yoksa bu konuların ne kadar yaygın olduğuna tanıklık edersiniz. Diğer yandan ben hiç bir konuşmada bir yatırımcının, sektör liderinin ya da mentörün bu konulardan bahsettiğini duymadım. Daha çok “evet girişimcilik zor” şeklinde üstü kapalı bir şekilde bahsedilen gizli bir konudur bu. Hatta bir yatırımcı görüşmesinde yatırımcının bize başka yerlerden geliriniz var değil mi diye sorduğunu bile biliyorum. Ekosistemi bir sistem olarak ileriye götürmek istiyorsak sorunları açık açık ortaya koymalı ve üstüne fikir yürütmeliyiz. Benim girişimcilikle uğraşırken özellikle de bu konunun önemini kavradıktan sonra en çok kafamı kurcalayan ve zamanı alan mesele açık ara budur. İlk hayaller döneminde bu sorunların otomatik olarak sihirli bir şekilde çözüleceği inancı vardır yeni girişimcilerde. Halbuki gerçek gelip yüzünüze çarptığında ortada sihirin falan olmadığını fark edersiniz, hayaller darmadağan olur. Şirketin masraflarını ödemek zorundasız, evinizin kirası varsa ödemek zorundasınız, bankaya kredi borcunuz varsa ödemek zorundasınız, çocuğunuzun masrafları varsa yapmak zorundasınız. Bunların hiç biri gelecek yatırımlara bel bağlanarak yapılacak işler değildir. Gelecek bir kaç ay sonra ortada kalacağınızı düşünüyorsanız hayal kuramazsınız. Girişimcilik dünyasında bunun tersi çok örnek vardır biliyorum. İşte gelecek ayı düşünürken yatırım alıp hayatı değişen kişiler. Ancak boğaz köprüsünden atlayıp kurtulanlarla aynı orandadır belki. Büyük çoğunluğu sonraki ay ortada kalmış ve girişimcilikten vazgeçmiştir. İşte bu yüzden Türkiye’de de bir çok aslında büyük potansiyeli olan yetenek, girişimciliği bırakıyor ve tekrar kurumsal hayata dönüyor. Kendine benim gibi ara yollar bulan girişimciler ise girişimcilik yaparken diğer başka bazı gelir kaynakları yaratıyor. Bu kulağa akıllıca gelse de aslında zamanınızın ve doğal olarak dikkatinizin bir kısmını aldığı için bütün odağınız girişiminizde olamıyor. Bu da apayrı bir problem. Ancak ekosistemde yatırım almadan ya da aldıysa da tekrar almadan hayatta kalan girişimcilerin büyük çoğunluğu bu kategoridedir. Bu kişiler ya girişimleriyle ilgili olmayan konularda proje kovalarlar ya danışmanlık yaparlar ya da doğrudan başka işlerle uğraşırlar. Bir yerde çalışırken girişim yapmaya çalışanları ise hiç bu kategoriye sokmuyorum bile. Her ne kadar büyük bir özveriyle uğraşıyorlar bile olsalar ben açıkçası bu kişilerin girişimcilik oyunu oynadıklarını düşünüyorum.</p>
<p>Bunlar ekosistemin en altından görülenler. Peki neden önemli çünkü her ne kadar yatırım haberlerinde görünmüyor olsa da sistemin belki %95’ini bu katman oluşturuyor. Katma değeri fazla olan ürünleri bu kişiler üretecek, GDP’yi bu girişimciler arttıracak, geleceğin unicorn’ları bu katmanlardan çıkacak. Yeterki gelecek ay ortada mı kalacağım diye düşünmesin.</p>
</details>
</div>
