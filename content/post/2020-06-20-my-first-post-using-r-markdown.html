---
title: Gerçek vs Sahte Uzman
author: Orhan Aktas
date: '2020-06-20'
slug: my-first-post-using-r-markdown
categories:
  - R
tags:
  - post
  - trial
  - R Markdown
---



<p>Bir çok uzman gibi görünen kişiyi uzmanlıkları konusunda tartamayız. Karşımızdaki soru şudur: Gerçekten göründükleri gibi çok mu bilgililer yoksa bilgileri yüzeysel mi? Bunu anlamının konuyu bilmekten başka bir çözümü olmamakla birlikte konuyu bilseniz bile bazen ayırt etmekte zorlanabiliyorsunuz.
Örneğin bu kişinin bir sunum yaptığını düşünün. Aynı bir oyuncunun rol yapması gibi mükemmel bir performans sergileyebilir. O zaman nasıl ayırt edeceğiz?</p>
<p>Sherlock Holmes - Games of Shadow filminin final sahnesinde (<a href="https://youtu.be/JvoOBbChxb4?t=192" class="uri">https://youtu.be/JvoOBbChxb4?t=192</a>) bir suikastçi büyükelçi yaverlerinden birinin kılığına girmiştir. Dr. Watson hangi yaverin kılık değiştirdiğini anlayamaz ancak taklit edilmesi en zor şeyin spontane hareket olduğu düşüncesiyle bir garsonun elinde tabağı yere fırlatır. Herkes dönüp ne olduğuna bakarken suikastçi ne yapacağını şaşırır ve dümdüz duvara bakar. Bu hareketten Dr. Watson suikastçiyi açığa çıkarır ve yakalar. Elbette burada yapacağım öneri, uzmanın önünde tabakları yere fırlatmak değil ama konsept olarak buna çok yakın bir şey.</p>
<p>Uzmanın bilgi seviyesi ancak ve ancak farklı farklı senaryolara anlık vereceği cevaplar ile belli olur.
Bu da organik konuşmalarda gerçekleşir. Bu tip konuşmalarda konu spontane ilerler ve bilgiyle yeni yorumlar yapmak gerekir. Bu da derine inmeyi gerektirir. Gerçek bilgi sahibi kişiler derine indikçe bilgileri daha da ortaya çıkar. Hiç düşünmediğiniz konuları çok çok önceleri incelediğini görürsünüz.
Bu kişiler kısa bir konuşma yaptıklarında sanki önce konuşmanın kitabını yazmış, daha sonra özetini çıkartmış gibidirler.
Halbuki yüzeysel bilgi sahibi kişilerin derine indikçe bilgisizlikleri ortaya çıkar. Oradan buradan duydukları kulağa hoş gelen manşetvari sözlerle prestijlerini kaybetmemeye çalışırlar. Ancak kaçınılmaz olarak gittikçe kendilerini devamlı tekrar etmeye başlarlar. Bu kişiler kısa bir konuşma yaptıklarında aslında bir uzman rolü yapmaktadırlar.</p>
<p>Bu nedenle gerçek uzmanlar tartışmaya girip farklı konuları konuşmaktan kaçınmazlar. Hatta bundan zevk alırlar. Diğer yandan sahte uzmanlar ise bu tip durumlarda ne yapacaklarını şaşırırlar ve şişmiş otoritelerini kaybetmektense tartışmaya girmeme eğiliminde olurlar.</p>
